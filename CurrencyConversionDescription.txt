תרגיל - המרת מטבע
(מתאים לשפות כמו #JAVA, Python, C)
 
המטרה של התרגיל הזה היא לתת תחושה לגבי מה זה תרגיל קוד שיכולים לתת למרואיין כחלק מתהליך גיוס (בין אם בראיון פרונטלי ובין אם כתרגיל בית). חשוב מאוד לכתוב קוד קריא, קל לתחזוקה וכו', וכמובן בלי באגים :)


צריך לכתוב console application (ז.א. בלי GUI), שמקבלת כארגומנט בשורת הפקודה שם של קובץ טקסט, שבשורה הראשונה שלו יש שם של מטבע (למשל USD), בשורה השניה עוד שם של מטבע (למשל NIS), והחל מהשורה השלישית מופיעים מספרים (לאו דווקא שלמים).
מה שצריך לעשות זה המרת מטבע (מ-USD ל-NIS בדוגמה שנתתי), ולהדפיס למסך את התוצאות.
 
למשל, עבור קובץ שנראה ככה:
USD
ILS
1
5
10.5
 
התוצאה על המסך תהיה (בהנחה שהשער הוא 3.5):
3.5
17.5
36.75
 
את ההמרה צריך לעשות בעזרת API כלשהו, מכל מטבע לכל מטבע.
 
דגשים:
אין צורך בבדיקת תקינות קלט (ז.א. ניתן להניח שהקלט תקין)
הקוד צריך להיות באיכות טובה, עם חלוקה טובה ל-class-ים ו-interface-ים
תשתמשו ב-dependency injection איפה שרלוונטי (אם אתם לא יודעים מה זה, תקראו ותעשו בכל זאת)
תכתבו unit-test-ים שיבדקו את הפונקציונליות שכתבתם
 
את הקוד הסופי שימו ב-GitHub. שימו לב שהקוד שאתם מעלים צריך להכיל רק קבצים רלוונטיים, ולא אמור להכיל קבצי הגדרות של ה-IDE שלכם, את תיקיית out וכו' (יש להשתמש ב-gitignore. לצורך זה).


המלצה: תשקיעו בתרגיל, ותעשו אותו כמו שצריך, כאילו זה היה תרגיל בית אמיתי, שישפיע על הסיכוי שלכם להתקבל למקום עבודה.
 
נ.ב. התרגיל הזה הוא אך ורק לצורך תירגול, והוא לא מהווה חלק מתהליך קבלה לעבודה לשום משרה.
זה בסך הכל אמצעי בשבילי לעזור לכם להשתפר במיומנויות כתיבת קוד, והכנה לראיונות עבודה.


בהצלחה!
 
